# #6 WordPress a… zase ten React!

## Přechází WordPress na React a Javacript? Ale vůbec ne.

[Oznámení](http://ma.tt/2015/11/dance-to-calypso/) o přechodu redakčního systému hostovaného WordPressu na Javascript a React bylo napsáno a interpretováno tak nešťastně, že si je mnozí vyložili jako konec PHP a začátek nové éry ve webařině. Prosím pěkně, to vůbec ne! Co se tedy přesně stalo a co to pro vás znamená?

První fakt – WordPress.com je hostovaná verze Wordpressu. Zaplatíte si měsíční poplatek a v prohlížeči editujete svůj web. Instalovaná verze Wordpressu – Wordpress.org – kterou asi znáte více, není s hostovanou nijak pevně spjatá.

Druhý fakt – na React/Javascript přešla administrační aplikace WordPress.com. Nic jiného.

Backend obou Wordpressů zůstává stále v PHP/MySQL a nevypadá to, že by se něco mělo měnit. Takže žádná revoluce, žádný konec PHP. Jen malý (a rozhodně pochopitelný) krok pro určitou část Wordpress ekosystému.

[Střízlivější komentáře](http://wesbos.com/wordpress-calypso-react/) doplňují, že Wordpress se bude stále častěji využívat jen jako správce obsahu s API, na které  napojíte frontend aplikaci napsanou v Javascriptu. Na druhou stranu – přesun backendu na Javascript v nejblížších letech moc nehrozí.

Takže – pokud něco vyvíjíte na Wordpressu, naučit se Javascript je pro vás prostě nutnost. Své milé PHP ale z paměti prosím ještě nemažte.


## Končí podpora starších IE

[Microsoft oznámil](https://www.microsoft.com/en-us/WindowsForBusiness/End-of-IE-support), že 12. ledna 2016 ukončí podporu starších prohlížečů Internet Explorer, tedy kromě IE11. Pro kodéry je to určitě významný krok vpřed, protože řada moderních CSS vlastností musela být řešena pomocí různých fallbacků.


## Rychlé tipy a triky

- **[The State of Web Type](http://stateofwebtype.com/)** - Seznam různých vlastností z typografie, které lze v dnešní době použít na webu? Najdete zde i informace o podporovaných prohlížečích.
- **[Trix](http://trix-editor.org/)** - Trix je WYSIWYG editor od tvůrců Basecampu pro moderní prohlížeče.
- **[Performance Budget](http://www.performancebudget.io/)** - Máte představu, jak rychle by se měl váš web načítat na mobílní síti? Vypočtěte si jeho ideální velikost.
- **[Flexbox Myths](http://jonyablonski.com/2015/flexbox-myth-busting/)** - Seznam známých mýtů a polopravd, které kolují kolem CSS vlastnosti Flexbox.
- **[Lazy Loading Images on the Web](http://developer.telerik.com/featured/lazy-loading-images-on-the-web/)** - Tíží vás nahrávání obrázků na webu? Přečtěte si poslední trendy pro jejich asynchronní načítání.
- **[How z-index Works](http://bitsofco.de/how-z-index-works/)** - Jaká úskalí nám může přinést používání CSS vlastnosti z-index?
- **[A Book Apart vydává nové knížky o responzivním designu](http://abookapart.com/blogs/press/77559111-new-responsive-design-books-from-ethan-marcotte-karen-mcgrane)** – pozoruhodné jsou díky autorům, Ethan Marcotte vymyslel responzivní design a Karen McCrane zase mocně popularizuje obsahové strategie.
- **[Video: Hiding Things with CSS](https://www.youtube.com/watch?v=pLokyKj10Gw)** - Při skrývání elementů pomocí CSS neexistuje pouze použití `display: none;`. Vždy je nutné zvážit důvody, proč element vůbec skrýváme a jaké nevýhody to může přinést.
- **[Zurb Foundation 6](http://zurb.com/article/1403/foundation-6-prototype-to-production)** - V nové verzi Zurb Foundation se autoři rozhodli posunout možnosti webových frameworků zas o kus dál. Vytvořili nástroj, který by měl být vhodný jak na prototypování, tak pro snadné převedení vzniklého prototypu do finální podoby.
- **[Drupal 8](https://www.drupal.org/8)** - nová verze známého CMS je na světě. Drupal 8 je unikátní koncept, kde se skloubí jak technické pokroky, tak zlepšení ergonomie práce pro uživatele.

## Co nového na VzhůruDolů.cz?

- **[Frontend vývojář a frontend kodér](http://www.vzhurudolu.cz/blog/42-frontend-koder-vyvojar)** - univerzální frontendista neexistuje.  Je potřeba rozlišovat mezi frontend kodérem, který má blíž k designu, a frontend vývojářem, což je víceméně programátor. Potřebujeme oba.
- **Aktualizace textů o CSS3 vlastnostech pozadí** - [barevné přechody](http://www.vzhurudolu.cz/prirucka/css3-gradients), [vícenasobná pozadí](http://www.vzhurudolu.cz/prirucka/css3-multiple-backgrounds), [velikost obrázku na pozadí](http://www.vzhurudolu.cz/prirucka/css3-background-size), [míra roztažení pozadí](http://www.vzhurudolu.cz/prirucka/css3-background-clip) [a nově taky Background Origin](http://www.vzhurudolu.cz/prirucka/css3-background-origin). Nové texty jsou také [součástí ebooku](http://www.vzhurudolu.cz/ebook).
- **[Nové je i třídění článků do témat](http://www.vzhurudolu.cz/#temata)** – a pozor, každé má svůj RSS zdroj. ;)

A to je vše, přátelé. Přejeme hezký prosinec a vánoční svátky!

Martin Michálek ([@machal](http://www.twitter.com/machal)) & Martin Pešout ([@martinpesout](http://www.twitter.com/martinpesout))

PS: Články VzhůruDolů.cz můžete odebírat také přes [RSS](http://www.vzhurudolu.cz/rss), na  [Facebooku](https://www.facebook.com/VzhuruDolu), [Google](https://plus.google.com/b/109221560773963108322/+VzhurudoluCz/posts)+ nebo [Twitteru](http://www.twitter.com/vzhurudolu).
