# Čtení na prázdniny: Tipy na knížky a články, které byste neměli minout

Dobrý den,

ostatní si v létě u vody čtou severské detektivky, ale vy se učíte nové věci? Nemusíte si připadat hloupě, takových je nás dost. Tohle vydání newsletteru ze Vzhůru dolů bude zaměřené na čtenáře mezi námi.

## 5 knížek pro dlouhé večery

1. Moje oblíbená značka [A Book Apart](https://abookapart.com) vydala [Resilient Management](https://abookapart.com/products/resilient-management). Očekávám, že knížka nebude zajímavá jen pro šéfy týmů, ale pro každého, kdo chce vypilovat své komunikační a mentorské soft-skills. Všechny ostatní posílám na kolekci [Front-End Fundamentals](https://abookapart.com/collections/front-end-fundamentals) téhož nakladatelství, kde najdete texty o JavaScriptu, SVG, Sass nebo dalších obvyklých podezřelých.
2. Ve [Smashing Magazine](https://www.smashingmagazine.com/printed-books/) už před nějakou dobou vydali [Art Direction for the Web](https://www.smashingmagazine.com/printed-books/art-direction-for-the-web/) od Andyho Clarka. Názvu navzdory, knížka je určená také pro frontendové vývojáře a vývojářky.
3. U designu zůstaneme. Česky vyšla brožura [UX pro začátečníky (Rychlokurz – 100 lekcí)](https://www.zonerpress.cz/ux-pro-zacatecniky-rychlokurz-100-lekci), o které zkušený UXák [Martin Kopta píše](https://www.facebook.com/martin.kopta/posts/10158501392269622), že „jde o svižně napsanou přehledovou knížku“. UX je důležitý (a složitý) obor, takže každý pokus o srozumitelné podání vítám.
4. Pokud byste snad měli opravdu hodně času, můžu vám doporučit [CSS: The Definitive Guide: Visual Presentation for the Web](https://www.amazon.de/_/dp/1449393195?tag=oreilly20-20). Více než tisícistránková *bichle* vám dá přehled o aktuálních možnostech CSS, jež jsou opravdu nemalé. (CSS Grid je tam do podrobna taky.)
5. Co bych to byl za autora, kdybych přehlédl své kousky? Nový e-book [Vzhůru do AMP](https://www.vzhurudolu.cz/ebook-amp/) vám dá hloubku znalostí i návod, jak začít s technologií, která dle mého začíná měnit způsob tvorby obsahových webů a e-shopů. Pokud dáváte přednost tisku, [Vzhůru do (responzivního) webdesignu](https://www.vzhurudolu.cz/kniha-responzivni-design/) je stále aktuální a například [na Kosmasu](https://www.kosmas.cz/bestsellery/2x10/142/pocitace/) se trvale drží mezi bestsellery počítačové literatury.

[![Vzhůru do AMP](https://gallery.mailchimp.com/d6be2f1899eba6a7651157403/images/1e4a714a-c960-407d-bf07-d24f798fbcfa.png)](https://www.vzhurudolu.cz/ebook-amp/)

## 7 článků, pokud nemáte tolik času

Výběr z posledního měsíce:

1. [Web.dev: What's new in Web Performance?](https://web.dev/speed-at-scale) – rychlostní limity [v Lighthouse](https://www.vzhurudolu.cz/prirucka/lighthouse) nebo nativní lazy-loading obrázků v testovacím režimu Chrome.
2. [Vzhůru dolů: AMP weby, co to je a proč nás to má vůbec zajímat?](https://www.vzhurudolu.cz/prirucka/amp) – to nejpodstatnější v jednom článku. (Pro zájemce máme [i podcast](https://www.vzhurudolu.cz/podcast/145-podcast-vzhuru-do-amp).)
3. [DesignUI: Vizuální rovnováha v návrhu UI](https://www.designui.cz/lekce/vizualni-rovnovaha-v-navrhu-ui) – Lukáš Augusta pokračuje ve skvělých textech o základních principech návrhu rozhraní.
4. [Vzhůru dolů: CSS proměnné](https://www.vzhurudolu.cz/prirucka/css-promenne) – k čemu se hodí a jak používat tuto část CSS, která nabývá na významu?
5. [Every Layout](https://every-layout.dev/) – naučte se CSS layout znovu. S flexboxem a gridem. Jen žádné floaty, prosím!
6. [Vzhůru dolů: CSS, optimalizace datové velikosti](https://www.vzhurudolu.cz/prirucka/css-optimalizace) – u stylů se vyplatí honit za každým kilobajtem.
7. [CodePen: Variable Font Animation](https://codepen.io/michellebarker/pen/bPEWGK) - něco cool na konec.

Děkuji za pozornost a přeji vám hezké prázdniny!

Martin Michálek
