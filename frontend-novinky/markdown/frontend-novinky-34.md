# Novinky ze světa frontendu, PageSpeed.cz a webináře

Milé čtenářky, milí čtenáři,

doufám, že se o prázdninách máte dobře! ☀️

![Na Šumavě je hezky!](https://mcusercontent.com/d6be2f1899eba6a7651157403/images/ca502fc2-9e76-45a3-b625-19235ad63d2d.jpg)

Po odpočinku na Šumavě znovu usedám ke strojům a tak – kromě pravidelné várky frontendových novinek – posílám tipy na probíhající webináře a jeden nástroj, který jsme čerstvě spustili.

## 7 tipů na novinky, články, podcasty a… konferenci

1. [Bootstrap 5 je v alpha stavu](https://blog.getbootstrap.com/2020/06/26/bootstrap-icons-alpha5/) a trochu změnil logo. Těšíte se?
2. Vzhůru dolů: [JS frameworky a rychlost webu](https://www.vzhurudolu.cz/blog/174-js-frameworky-rychlost). Rozebírám skvělou studii Tima Kadlece. Jsou nejpomalejší weby používající Angular, React, Vue nebo jQuery?
3. [Novinky v Google Fonts CSS API v2](https://medium.com/superkoders/novinky-v-google-fonts-css-api-v2-2a2b97a22765). O důležitých změnách píší SUPERKODERS.
4. Vzhůru dolů: [Lighthouse 6](https://www.vzhurudolu.cz/blog/172-lighthouse-6). Nezměnilo se vám náhle hodnocení rychlosti webu? Může to být novou verzí populárního nástroje od Googlu.
5. [Safari 14](https://twitter.com/vzhurudolu/status/1280514919285305346) bude podporovat obrázkový formát [WebP](https://www.vzhurudolu.cz/prirucka/webp). Hurá!
6. Podcast ze Vzhůru dolů: [URL, Web Vitals, PageSpeed.cz a Micro Frontends](https://www.vzhurudolu.cz/podcast/173-podcast-url-web-vitals), tentokrát jsme s Robinem [také vidět](https://www.youtube.com/watch?v=EzTBr9euTi0).
7. [WEB DEV LIVE](https://web.dev/live/). Na online vývojářskou konferenci od Googlu  na Šumavě nebyl čas, ale viděl jsem už pár videí. Skvělé je například [toto](https://www.youtube.com/watch?v=MxBCPc7bQvM&list=PLNYkxOF6rcIDC0-BiwSL52yQ0n9rNozaF) a [toto](https://www.youtube.com/watch?v=qm0IfG1GyZU&list=PLNYkxOF6rcIDJHOcBzho38p6WTn3vESvQ).

## Spustili jsme PageSpeed.cz

Se SUPERKODERS jsme spustili [PageSpeed.cz](https://pagespeed.cz/), značku pro naše společné aktivity ohledně rychlosti webu. V první fázi si můžete například otestovat rychlost webu a my vám ji budeme měřit v čase. Více je [v oznámení](https://www.vzhurudolu.cz/blog/171-pagespeed-cz).

[![PageSpeed.cz](https://mcusercontent.com/d6be2f1899eba6a7651157403/images/106a36ee-b7b8-4cd1-8612-bd13399d12ab.png)](https://pagespeed.cz/)

Vidět nás také můžete [na hodinovém záznamu webináře](https://www.youtube.com/watch?v=bKqnEzBjsOc&feature=youtu.be), kde ukazujeme důvody pro rychlost, nové metriky Web Vitals a pak vlastnosti našeho nástroje.

## Rikiho prázdninové webináře – už od příštího týdne!

Jedno téma, jeden zkušený lektor, hodina času.

[![Riki Fridrich](https://mcusercontent.com/d6be2f1899eba6a7651157403/images/b7060b7b-ede5-4579-b78a-569144beb16b.jpg)](https://www.vzhurudolu.cz/kurzy)

Na moje už proběhlé webináře o rychlosti naváže příští a přespříští týden Riki s JavaScriptem:

* [NPM a Yarn](https://www.vzhurudolu.cz/kurzy/webinar-npm-yarn) — út 14. 7.
* [Píšeme testy JS kódu](https://www.vzhurudolu.cz/kurzy/webinar-js-testy) — st 15. 7.
* [Nástroje pro testování JS kódu](https://www.vzhurudolu.cz/kurzy/webinar-js-testy-nastroje) — čt 16. 7.
* [Principy Webpacku](https://www.vzhurudolu.cz/kurzy/webinar-webpack) — út 21. 7.
* [Praktický úvod do Vue](https://www.vzhurudolu.cz/kurzy/webinar-vue-uvod) —  st 22. 7.

Všechny akce začínají v 17:00.

→ [Prohlédněte si všechny termíny](https://www.vzhurudolu.cz/kurzy)

Od října se konečně můžeme i vidět na živo — na našich prezenčních školeních [v Praze](https://www.vzhurudolu.cz/kurzy/misto-praha-greenpoint) i [v Brně](https://www.vzhurudolu.cz/kurzy/misto-brno-superkoders).

Přeji vám hezké prázdniny!

Martin Michálek, toho času v Milíčově