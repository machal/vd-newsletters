# Představuji CSS Mine, anglickou verzi e-booku

Horníci ze „Vzhůru dolů“ si otevřeli průzkumný vrt v anglicky mluvícím světě. Vy už obsah CSS Mine znáte [z českého e-booku](http://www.vzhurudolu.cz/ebook). Je ale docela možné, že spolupracujete s někým, kdo si v češtině moc nepočte. Sdílením nebo doporučením rozhodně nic nezkazíte. *Thanks for any help!*

- [CSSMine.com](http://cssmine.com/)
- [Článek na Medium](https://medium.com/css-mine/introducing-css-mine-a-website-and-an-e-book-focusing-on-css3-web-ui-development-5e35f8a9f7f2#.b8otvxvip)
- [Facebook](https://facebook.com/cssminecom)
- [Twitter](https://twitter.com/css_mine)

---

## Několik krátkých odkazů jinam

Výběr zajímavých odkazů pro vás nachystal [Martin Pešout](http://www.twitter.com/martinpesout):

- **[KNIHA: Dobrý designér to všechno ví](http://pixy.cz/kniha-dobrydesigner/)** - Přední český designer Petr „Pixy“ Staníček vydává po letech novou knihu. Jak sám říká, jedná se o učenici webového designu. Nedozvíte se sice, jak dostávat nápady nebo kreslit čáry. Snaží se ale rozkrýt, co je pro design úspěšných webů (a nejen jich) tolik důležité.
- **[PX, EM or REM Media Queries?](http://zellwk.com/blog/media-query-units/)** - Zajímalo vás někdy, jaké jednotky jsou vhodné pro definici breakpointů u media queries? Tento článek rozebírá několik běžných situací, ke kterým dochází, když se rozhodneme změnit velikosti fontu na stránce. Zároveň porovnává, jak se v těchto situacích chovají různé jednotky. Než kliknete na odkaz, tipněte si - `px`, `em` nebo `rem`?
- **[Nové vykreslovací jádro pro weby]( http://www.mozilla.cz/zpravicky/servo-ukazuje-pusobivy-vykon/)** - Mozilla odhalila plán letos vydat nové vykreslovací jádro označené jako **Servo**. Cílem jádra je maximálně využívat moderní hardware, paralelizaci a eliminovat všechny známé nedostatky současného Gecka. I když není ještě finálním produktem, předpokládá se, že jeho části by se letos mohly objevit ve některém vydání Firefoxu.
- **[Getting Ready For HTTP/2]( https://www.smashingmagazine.com/2016/02/getting-ready-for-http2/)** - Poprvé od roku 1999 máme k dipozici novou verzi protokolu HTTP, který slibuje rychlejší webové stránky. Pojďme prozkoumat, jak tato změna může ovlivnit kodéry a jejich připravu webů. Spojování souborů, za účelem snížení možství požadavků na server, už nebude nutností. Ve světě HTTP/2 je každý dotaz na server velice laciná operace.
- **[Jak left-pad rozbil internet (a váš build)](http://www.tomas-dvorak.cz/posts/jak-left-pad-rozbil-internet/)** - Odstranění balíčku `left-pad` z NPM rozpoutalo doslova internetové peklo. I když se jednalo o velice malou knihovnu, vzniklá situace nám ukazuje zranitelnost celého systému. Pojďme si ukázat několik možností, jak je možné řešit závislosti knihoven v projektu a předejít případným budoucím problémům.
- **[Frontend Design](http://bradfrost.com/blog/post/frontend-design/)** - Na závěr jsem pro vás vybral jedno zajímavé zamyšlení od Brada Frosta. Vývoj frontendu je dnes často stavěný na stejnou úroveň jako programování v Pythonu, Javě, PHP, Ruby apod. V příspěvku se dočtete, proč se jedná o veliké nedorozumění a proč je třeba brát vývoj frontendu jako jakýsi pomyslný most mezi světy designerů a vývojářů.

---

## Zveme na dvě dubnová školení: „SVG“ a „Dnešní webová kodéřina“

* [SVG](http://www.vzhurudolu.cz/kurzy/svg) s Michalem Matuškou. Po dvou zaplněných termínech přidáváme třetí. Vhodné i pro pokročilejší SVG borce. Přihlaste se na [19. dubna](http://www.vzhurudolu.cz/kurzy/svg).
* [Dnešní webová kodéřina](http://www.vzhurudolu.cz/kurzy/webova-koderina). Ideální pro aktualizaci vašich znalostí CSS a HTML. Školím už [21. dubna](http://www.vzhurudolu.cz/kurzy/webova-koderina).

Mrkněte se i na [termíny ostatních školení](http://www.vzhurudolu.cz/kurzy).

---

### A o čem jsem psal na Vzhůru dolů?

* Hodně o [Scalable Vector Graphics](http://www.vzhurudolu.cz/prirucka/svg). O tom, jak vyřešit zobrazování [SVG ve starších prohlížečích](http://www.vzhurudolu.cz/prirucka/svg-fallbacky). Pak konkrétně o [Grunticon](http://www.vzhurudolu.cz/prirucka/svg), nástroji pro maximalizaci oné kompatibility.
* [O Rebootu](http://www.vzhurudolu.cz/blog/53-reboot), což je  je další evoluční krok pro resetovací CSS a součást přicházejícího Bootstrapu 4.
* O Bootstrapu jsem udělal také [rozhovor s lektorem školení Adamem Kudrnou](http://www.vzhurudolu.cz/blog/55-adam-kudrna-rozhovor).
* Připravil jsem [materiál o WAI-ARIA](http://www.vzhurudolu.cz/prirucka/wai-aria), hezkém způsobu jak pořešit přístupnost zrakově postiženým. Natočil jsem k tomu i svůj první pokus o [screencast](https://www.youtube.com/watch?v=sO_xOGgrE2Y).
* A nakonec jsem napsal něco o budoucnosti CSS. Tedy doufám, že budoucnosti… doufám, že [Houdini](http://www.vzhurudolu.cz/blog/56-houdini-css) nezapadne.

Zdraví vás

Martin Michálek  
[vrdl.cz/martin](http://vrdl.cz/martin)
