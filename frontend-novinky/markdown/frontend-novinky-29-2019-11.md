# Jak nenechat poskakovat layout?

Milé čtenářky, milí čtenáři,

představte si, že na mobilu používáte web a chcete kliknout na odkaz v textu. Jenže mezitím se vám nahoře stáhl obrázek, celý layout se posunul, vy omylem klikáte na reklamu a klejete. Komu by se to nestalo, že…?

![](https://gallery.mailchimp.com/d6be2f1899eba6a7651157403/images/a059496a-6a99-489b-8ab5-401db472aa12.png)

Je to nepříjemné. Stabilita layoutu je proto jedním z důležitých témat rychlosti vykreslování webu.

Rozbití layoutu responzivními obrázky a jinými médii lze zamezit nesmrtelným [padding-bottom trikem](https://www.vzhurudolu.cz/prirucka/padding-trik). Ale metod je daleko více a proto o nich právě teď připravuji velký text.

Pomůžete mi? V odpovědi na tenhle e-mail mě napište, jakým způsobem stabilitu layoutu kolem responzivních médií řešíte vy. Čím víc metod posbíráme, tím lepší článek bude.

## Organizace CSS – poslední letošní kurz

Víte, že `!important` patří temné straně síly, přesto ho musíte často psát? Zajděte na [kurz Adama Kudrny](https://www.vzhurudolu.cz/kurzy/css-kod), který 28. listopadu uzavírá podzimní školící sezonu.

Kromě Adamových zkušeností z praxe dostanete tipy a triky pro nástroje jako je Stylelint nebo konečně do hloubky poznáte metodiky jako je BEM, SUIT CSS nebo ITCSS.

[![](https://gallery.mailchimp.com/d6be2f1899eba6a7651157403/images/3515e374-0dfb-4104-9412-ec0842e78ab3.jpg)](https://www.vzhurudolu.cz/kurzy/css-kod)

Adam tímto kurzem uzavře podzimní sezónu. Už teď ale můžete – dokud jsou volná místa – objednat účast na prvních dvou sezónách roku 2020:

* V únoru a březnu školíme [v Praze](https://www.vzhurudolu.cz/kurzy/misto-praha-greenpoint).
* V dubnu a květnu se uvidíme [v Brně](https://www.vzhurudolu.cz/kurzy/misto-brno-superkoders).

→ [Více o kurzech](https://www.vzhurudolu.cz/kurzy)

## 7 tipů na novinky, články, podcasty a… alergii

1. [CreateApp](https://createapp.dev/). Klikací nastavení Webpacku a Parcelu.
2. Vzhůru dolů: [Dědičnost v CSS](https://www.vzhurudolu.cz/prirucka/css-dedicnost)
3. [Madge](https://github.com/pahen/madge). Vizualizace grafu závislostí JS balíčků.
4. Vzhůru dolů: [CSS: Vlastnost all a klíčová slova unset a revert](https://www.vzhurudolu.cz/podcast/151-podcast-ales-nesetril)
5. [PureCSS Lace](https://diana-adrianne.com/purecss-lace/). Jen v CSS? Tohle?
6. Vzhůru dolů podcast: [S Alešem Nešetřilem z STRV](https://www.vzhurudolu.cz/podcast/151-podcast-ales-nesetril)
7. Video: [Rikiho alergie na jQuery](https://www.youtube.com/watch?v=kzJxAYDUB1A).

A to je vše, milé čtenářky a milí čtenáři.

Děkuji vám za pozornost a přeji klidné předvánoční období

Martin Michálek  
[vzhurudolu.cz/martin](http://vzhurudolu.cz/martin)