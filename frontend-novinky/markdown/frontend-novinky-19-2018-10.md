# Nové školení: Nástroje Javascriptu, aktualizace e-booku a WebP

Vítám vás u dalšího vydání newsletteru ze Vzhůru dolů!

Co je nového?

1. S Rikim Fridrichem jsme připravili nové školení: [Nástroje Javascriptu](https://www.vzhurudolu.cz/kurzy/nastroje-javascriptu). Poprvé proběhne už 2. 11.
2. Připravuji větší aktualizaci e-booku „Vzhůru do (responzivního) webdesignu“.
3. Skvělý formát WebP je nově podporovaný v Edge.

Pojďme se teď na ty aktuálnosti podívat více.

## Kurz Nástroje Javascriptu: NPM, Yarn, Babel, Webpack, Karma, Mocha, Chai…

Riki Fridrich na svém novém školení začíná tam, kde skončil s Principy Javascriptu. Podíváte se spolu totiž na zoubky světu poněkud chaotickému javascriptových nástrojů, o kterém zlí jazykové tvrdí, že se každý den rozrůstá o desítky nových přírůstků.

Projdete automatizační nástroje, testování, kvalitu kódu a spolupráci na něm. Nástroje Javascriptu připravujeme na pátky 2. a 27. 11.

<p class="text-center">
<a class="vd-button" href="https://www.vzhurudolu.cz/kurzy/nastroje-javascriptu">Více o kurzu Nástroje Javascriptu</a>
</p>

Která školení letos ještě proběhnou? [SVG do hloubky](https://www.vzhurudolu.cz/kurzy/svg) (tam jsou poslední volná místa), [WordPress](https://www.vzhurudolu.cz/kurzy/wordpress) a [Principy Javascriptu](https://www.vzhurudolu.cz/kurzy/javascript).

## Novinky a články, které by vám neměly uniknout

1. CSS Tricks: [Jak detekovat prohlížeče s podporou moderního selektoru?](https://css-tricks.com/using-feature-detection-conditionals-and-groups-with-selectors/)
2. Vzhůru dolů: [@extend v preprocesorech: Bacha na něj](https://www.vzhurudolu.cz/prirucka/preprocesory-extend)
3. SUPERKODERS: [Jak na nové Google Mapy z pohledu vývojáře?](https://medium.com/superkoders/ultimate-guide-to-google-maps-d86ad945636a)
4. Vzhůru dolů: [WebP: datově úsporná alternativa k JPEG, PNG i GIF – nyní i s podporou Edge](https://www.vzhurudolu.cz/prirucka/webp)
5. Honza Toman: [Kam nás vedou design systémy? [Video]](https://www.youtube.com/watch?v=H-CWd4Rbxxg)
6. Vzhůru dolů: [Prohlížeče v Česku: Webdesignérův průvodce pro rok 2018](https://www.vzhurudolu.cz/prirucka/prohlizece)
7. [LambdaTest](https://www.lambdatest.com/) vypadá jako cenově přijatelná alternativa k BrowserStack. Máte s ní zkušenost?

## Aktualizace „Vzhůru do (responzivního) webdesignu“

Připravuji verzi 1.2 – aktuálně už je u korektora. Ponořil jsem se hluboko do tvorby breakpointů v responzivním designu, zobrazování webů na hodinkách Apple Watch a také hodně aktualizoval povídání o viewportech. Majitelé všech licencí ji dostanou jako předvánoční dárek v bezplatné aktualizaci. Sledujte novinky – třeba [na Instagramu](https://www.instagram.com/vzhurudolu/), kde už nějakou dobu Vzhůru dolů publikuje.

Přeji vám hezký podzim!

Martin Michálek  
[vzhurudolu.cz/martin](http://vzhurudolu.cz/martin)