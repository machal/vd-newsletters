# Jaká je kniha Responsive Webdesign: Patterns and Principles?

Ethan Marcotte napsal novou knihu o responzivním designu.

Tahle věta by mohla mnohým spolehlivě sebrat  pár dolarů z účtu. Těm, kteří s úctou vzhlíží k Ethanově autorství pojmu „responzivní webdesign“. Těm, kteří četli jeho první knížku nebo *ten* slavný článek. Těm, kteří někdy viděli jeho přednášky, slyšeli podcasty nebo je těšily vtipy z jeho tweetů.

Podobně jako v první knize vás Marcotte nezavalí nákladem novinek a technických vymožeností. Proto doslovné upozornění – pro nejnovějším technické vychytávky nebo hloubku informací hledejte jiné zdroje.

Ethan umí jiné věci. Umí trpělivě, precizně a vtipně vysvětlovat hluboké principy. Tak, aby vzniklý obsah měl co nejšiřší dopad. Váháte co tím myslím? Ethan vymyslel „responzivní webdesign“ a já sázím stovku, že o tom jste něco slyšeli.

O jakých návrhové vzorech a principech je v knížce řeč? Ukazuje dobré a špatné vzory designu responzivních navigací, řešení obrázků a videí nebo reklamních bannerů. V principech se dotýká modulárních systémů, nutnosti změn webařských pracovních postupů, trochu haní grid systémy CSS frameworků a fixování webdesignérů na aktuálně prodávaná zařízení.

Pokud občas čtete články od Waltonů, Chimerů, Mallů a v práci si jejich postupy zkoušíte, asi jsem vás nenalákal. Nicméně – do vaší skupiny se počítám a přesto jsem si u „Responsive design: Patterns & Principles“ řadu věcí ujasnil a pár nových se dozvěděl. 

Strašně moc zajímavá ale tahle knížka může být pro všechny ostatní. Je to „status quo“ responzivního designu reflektující vše zásadní co se v něm za šest let událo. 

Pokud jsem nenalákal vás osobně, sázím svoje responzivní ponožky, že někde kolem vás je člověk, kterému Ethan pomůže otevřít vidění principů  responzivního designu. Váš klient, šéf, grafik nebo kolega programátor. Ti všichni tu knížku potřebují.

Prostě jim ji kupte, protože…

Ethan Marcotte napsal novou knihu o responzivním designu.

---

## Volná místa na školeních: Grunt/Gulp, responzivní design a rychlost načítání

Už příští týden si nejprve s Riki Fridrichem pořádně nabrousíte [Grunt nebo Gulp](http://www.vzhurudolu.cz/kurzy/grunt-gulp), ale i další automatizační nástroje. 

Můj [responzivní design](http://www.vzhurudolu.cz/kurzy/responzivni-design) bude opět probírat opomíjené a podstatné principy. Nově ale přidávám technikálie, o kterých jsem ještě nic nepsal. 

Hned další týden pak školím [optimalizaci rychlosti načítání](http://www.vzhurudolu.cz/kurzy/rychlost-nacitani). U Rikiho zrychlíte sebe, tady své weby. O dost.

---

## Rychlé tipy a triky

Opět je pro vás připravil [Martin Pešout](http://www.twitter.com/martinpesout):

- **[Safari obdrželo řadu užitečných vylepšení.](https://developer.apple.com/library/prerelease/mac/releasenotes/General/WhatsNewInSafari/Articles/Safari_9_1.html)** Vývojáři Safari přidali v poslední aktualizaci na verzi 9.1 několik zásadních vylepšení. Prohlížeč nově podporuje HTML `picture` element, můžete využívat CSS proměnné, CSS `filter` můžete nově zapisovat i bez `-webkit` prefixů a mohem více.
- **[Generátor variant obrázků pro `<img srcset>`.](http://www.responsivebreakpoints.com/)** Šikovný nástroj, který vám umožní vložit obrázek, vygenerovat jeho responsivní varianty a vše zasadit do výsledného `<img srcset>` tagu. Více informací o atributech `srcset` a `sizes` najdete také v [článku na Vzhůru dolů](http://www.vzhurudolu.cz/prirucka/srcset-sizes).
- **[CSS @support.](http://www.sitepoint.com/an-introduction-to-css-supports-rule-feature-queries/)** Javascriptová knihovna Modernizr bývá mnohdy nejpoužívanějším nástrojem v situacích, kdy chceme využívat nových vychytávek z CSS. Článek ukazuje, že se dokážeme obejít i bez Javascriptu. Podívejme se, jak lze detekovat CSS vlastnost `mix-blend-mode` pouze pomocí pravidla `@support`.
- **[Rozpohybujte své SVG obrázky.](http://maxwellito.github.io/vivus/)** `vivus` je šikovná javascriptová knihovna, která dokáže animovat vložené SVG obrázky na webu. Celá animace pak působí dojmem, jako by byl obrázek postupně vykreslen rukou.


## Přečtěte si na Vzhůru dolů

V lednu jste u nás doma mohli slyšet zvuk klávesnice v kadenci zcela neuvěřitelné. Osm článků na blogu je asi můj rekord. Pro vás vybírám ty s největším ohlasem: 

- **[Jak zničit mobilního uživatele?](http://www.vzhurudolu.cz/blog/47-znicit-mobilistu-1)**. Pomalým načítáním, karusely a schováním navigace. [V druhém dílu](http://www.vzhurudolu.cz/blog/48-znicit-mobilistu-2) jej pak dorazíte třeba zákazem zoomování nebo schováním obsahu.
- **[Kontrolní seznam frontend kodéra](http://www.vzhurudolu.cz/prirucka/checklist)**. Co všechno zkontrolovat než odevzdáte svou práci?
- **[Jednodušší vkládání webfontů pomocí WOFF a WOFF2](http://www.vzhurudolu.cz/blog/50-woff2)**. TTF, EOT nebo SVG už nemusíte používat.
- **[Novinky mobilního webu v roce 2015](http://www.vzhurudolu.cz/blog/45-2015-mobilni-web)**. Je jich jako máku v koláči.

Ať vám to dobře kóduje i v únoru!

Martin Michálek ([@machal](http://www.twitter.com/machal))

<small>PS: Hlásím zvýšenou aktivitu na Google+. Zase to s ním zkouším. :) Odebírat tam můžete přímo  [Vzhůru dolů](https://plus.google.com/b/109221560773963108322/+VzhurudoluCz/posts) nebo [můj osobní profil](https://plus.google.com/u/0/+MartinMich%C3%A1lek).</small>
