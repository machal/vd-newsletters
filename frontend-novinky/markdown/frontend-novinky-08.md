# Jaká je kniha Responsive Design: Patterns &&nbsp;Principles?

Autor pojmu „responzivní design“ napsal [novou knihu](http://abookapart.com/products/responsive-design-patterns-principles).

Už jen tahle věta mnohým sebere pár dolarů z účtu. Těm, kteří od Ethana Marcotteho četli první knížku. Nebo [ten](http://alistapart.com/article/responsive-web-design) slavný článek. 

Podobně jako v první knize vás ale Marcotte nezavalí nákladem novinek a technických vymožeností. Pro nejnovějším technické vychytávky nebo hloubku informací je proto lepší hledat jiné zdroje.

![Responsive Design: Patterns & Principles](http://cdn.shopify.com/s/files/1/0051/7692/products/ABA-hero-15.jpg?v=1447854737)

Ethan umí jiné věci. Umí trpělivě, precizně a vtipně vysvětlovat hluboké principy. Tak, aby vzniklý obsah měl co nejšiřší dopad. Váháte co tím myslím? Ethan vymyslel „responzivní webdesign“ a já se sázím, že o tom jste něco slyšeli.

O jakých návrhové vzorech a principech je v knížce řeč? Ukazuje dobré a špatné vzory designu responzivních navigací, řešení obrázků a videí nebo reklamních bannerů. V principech se dotýká modulárních systémů, nutnosti změn webařských pracovních postupů, trochu haní layoutové mřížky CSS frameworků a fixování webdesignérů na konkrétní zařízení.

Pokud občas čtete články od Waltonů, Chimerů, Mallů a v práci si jejich postupy zkoušíte, asi jsem vás nenalákal. Tyhle věci už totiž máte dávno načtené. Nicméně – do vaší skupiny se počítám a přesto jsem si u „Patterns & Principles“ řadu věcí ujasnil a pár docela zásadních se dozvěděl. 

Strašně moc zajímavá ale tahle knížka může být pro všechny ostatní. Je to „status quo“ responzivního designu reflektující vývoj posledních šesti let. 

Sázím svoje responzivní ponožky, že někde kolem vás je člověk, kterému tahle knížka pomůže otevřít vidění principů  responzivního designu. Váš klient, šéf, grafik nebo kolega programátor. Ti všichni tu knížku potřebují.

Vyplatí se vám ji jim koupit, věřte mi.

Autor pojmu „responzivní design“ napsal [novou knihu](http://abookapart.com/products/responsive-design-patterns-principles).

---

## Nepromeškejte termíny školení, která vás posunout&nbsp;dál

[![Školení Vzhůru dolů](http://i.snag.gy/icTyL.jpg)](http://www.vzhurudolu.cz/kurzy)

Už příští týden si nejprve s Riki Fridrichem pořádně nabrousíte **[Grunt nebo Gulp](http://www.vzhurudolu.cz/kurzy/grunt-gulp)**, ale i další automatizační nástroje. 

Můj **[responzivní design](http://www.vzhurudolu.cz/kurzy/responzivni-design)** je zaměřený na opomíjené a podstatné principy. Nově ale přidávám technikálie, o kterých jsem ještě nic nepsal. 

Hned další týden pak školím **[optimalizaci rychlosti načítání](http://www.vzhurudolu.cz/kurzy/rychlost-nacitani)**. U Rikiho zrychlíte sebe, tady své weby. O dost.

---

## Rychlé tipy a&nbsp;triky

Výběr zajímavých odkazů pro vás nachystal [Martin Pešout](http://www.twitter.com/martinpesout):

- **[Vývojáři Safari přidali řadu užitečných vylepšení.](https://developer.apple.com/library/prerelease/mac/releasenotes/General/WhatsNewInSafari/Articles/Safari_9_1.html)** Vývojáři Safari přidali v poslední aktualizaci na verzi 9.1 několik zásadních vylepšení. Prohlížeč nově podporuje HTML `picture` element, můžete využívat CSS proměnné, CSS `filter` můžete nově zapisovat i bez `-webkit` prefixů a mohem více.
- **[Generátor variant obrázků pro `<img srcset>`.](http://www.responsivebreakpoints.com/)** Šikovný nástroj, který vám umožní vložit obrázek, vygenerovat jeho responsivní varianty a vše zasadit do výsledného `<img srcset>` tagu. Více informací o atributech `srcset` a `sizes` najdete také v [článku na Vzhůru dolů](http://www.vzhurudolu.cz/prirucka/srcset-sizes).
- **[CSS @support v praxi.](http://www.sitepoint.com/an-introduction-to-css-supports-rule-feature-queries/)** Javascriptová knihovna Modernizr bývá mnohdy nejpoužívanějším nástrojem v situacích, kdy chceme využívat nových vychytávek z CSS. Článek ukazuje, že se dokážeme obejít i bez Javascriptu. Podívejme se, jak lze detekovat CSS vlastnost `mix-blend-mode` pouze pomocí pravidla `@support`.
- **[Rozpohybujte své SVG obrázky.](http://maxwellito.github.io/vivus/)** `vivus` je šikovná javascriptová knihovna, která dokáže animovat vložené SVG obrázky na webu. Celá animace pak působí dojmem, jako by byl obrázek postupně vykreslen rukou.

---

## Co jsem psal na Vzhůru&nbsp;dolů?

V lednu jste u nás doma mohli slyšet zvuk klávesnice v kadenci zcela neuvěřitelné. Osm článků na blogu je asi můj rekord. Pro vás vybírám ty s největším ohlasem: 

- **[Jak zničit mobilního uživatele?](http://www.vzhurudolu.cz/blog/47-znicit-mobilistu-1)**. Pomalým načítáním, karusely a schováním navigace. [V druhém dílu](http://www.vzhurudolu.cz/blog/48-znicit-mobilistu-2) jej pak dorazíte třeba zákazem zoomování nebo schováním obsahu.
- **[Kontrolní seznam frontend kodéra](http://www.vzhurudolu.cz/prirucka/checklist)**. Co všechno zkontrolovat než odevzdáte svou práci?
- **[Jednodušší vkládání webfontů pomocí WOFF a WOFF2](http://www.vzhurudolu.cz/blog/50-woff2)**. TTF, EOT nebo SVG už nemusíte používat.
- **[Novinky mobilního webu v roce 2015](http://www.vzhurudolu.cz/blog/45-2015-mobilni-web)**. Je jich jako máku v koláči.

Ať vám to dobře kóduje i v únoru!

Martin Michálek ([@machal](http://www.twitter.com/machal))

<small>PS: Hlásím zvýšenou aktivitu na Google+. Zase to s ním zkouším. :) Odebírat tam můžete přímo  [Vzhůru dolů](https://plus.google.com/b/109221560773963108322/+VzhurudoluCz/posts) nebo [můj osobní profil](https://plus.google.com/u/0/+MartinMich%C3%A1lek).</small>
