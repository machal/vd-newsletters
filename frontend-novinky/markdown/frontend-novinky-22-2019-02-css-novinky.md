# Znáte tyhle CSS novinky? (a školení v Brně)

Zdravím vás v dalším vydání newsletteru ze Vzhůru dolů!

Velká novinka: V dubnu a květnu [školíme také v Brně](https://www.vzhurudolu.cz/kurzy). Píšu o tom níže. Předtím vám ale chci ukázat několik méně známých CSS vlastností.

## 5 CSS vlastností, které možná neznáte

Vybíral jsem takové, které můžete použít už dnes. Většina sice nemá plnou podporu mezi prohlížeči, ale buď to nevadí nebo je snadné udělat náhradní řešení. Pojďme na to.

### 1) Hyphens

Přidávání spojovníků pro rozdělování slov na konci řádků. Zmenšete si okno [v mém demu](https://codepen.io/machal/pen/vbmpJw). `hyphens: auto` [podporují všechny prohlížeče](https://caniuse.com/#feat=css-hyphens) kromě toho nejdůležitějšího – Chrome na Windows. Ale to nevadí, tahle vlastnost je moc fajn vylepšení uživatelského prožitku.

### 2) Scroll Snap

Přilepování posunované plochy. Může se vám hodit pro případ posunu obsahu po sekcích. [Demo na MDN](https://developer.mozilla.org/en-US/docs/Web/CSS/CSS_Scroll_Snap/Basic_concepts). Nějakou základní podporu má i Internet Explorer, ale `scroll` vlastností je celá řada, takže se bez hlubšího studia neobejdete.

### 3) Media Feature: hover

Jinak také „dotaz na myš“. `@media (hover: hover)` se používá pro detekci primárního vstupu. Podpora není plná a jsou zde otázky ohledně hybridních zařízení, ale někteří kodéři jsou z téhle vlastnosti i tak u vydržení, takže si o ni neváhejte něco zjistit. A napište mi, co si o ní myslíte. [Info a demo na MDN](https://developer.mozilla.org/en-US/docs/Web/CSS/@media/hover)

### 4) Lepkavá pozice

`position: sticky` kombinuje statické umístění s fixním. Nejlépe to je vidět [v mém demu](https://codepen.io/machal/pen/eGOgEY). [Podporováno všude](https://caniuse.com/#feat=css-sticky) kromě Exploreru. Hlubší rozbor [v článku](https://medium.com/@elad/css-position-sticky-how-it-really-works-54cd01dc2d46).

### 5) Vykrajování obrázku textem

`background-clip: text`. Věc, kterou jsem nedávno ukazoval [s pomocí SVG](https://www.vzhurudolu.cz/prirucka/reseni-svg-vyrezy), je možná i v CSS. S prefixy je to podporováno všude, kromě IE. [Více na MDN](https://developer.mozilla.org/en-US/docs/Web/CSS/background-clip).

Znáte nějaké další zajímavé CSS vlastnosti? Budu vám vděčný za inspirování v odpovědi na tenhle e-mail.

## Právě školíme rychlost, organizaci CSS a WordPress (a v dubnu a květnu také v Brně)

Aktuálně můžete pořádně a do hloubky  poznat následující témata:

* 19. února [rychlost načítání](https://www.vzhurudolu.cz/kurzy/rychlost-nacitani) – z workshopu si můžete odnést i tipy k vašim webům.
* 26. února [CSS kód](https://www.vzhurudolu.cz/kurzy/css-kod)– způsoby, jak jej psát jednotně a přenositelně.
* 6. března [WordPress](https://www.vzhurudolu.cz/kurzy/wordpress) – s webmistrem Honzou Bienem.

A abychom nebyli pragocentričtí, v dubnu a květnu školíme v Brně.

[![Jednou ročně v Brně](https://gallery.mailchimp.com/d6be2f1899eba6a7651157403/images/88f3bc63-e644-4a5d-b36a-6641b5b11da4.jpg)](https://www.vzhurudolu.cz/kurzy)

Moravané, Slezané a Slováci, už to k nám nemáte tak daleko. Ale pozor, každý kurz  organizujeme v Brně jen jednou ročně.

<br>

<p class="text-center" markdown="1">
<a class="vd-button" href="https://www.vzhurudolu.cz/kurzy">Více o kurzech</a>

<br><br>

Na závěr se spolu tradičně podívejme na sedm tipů na další obsah.

## Novinky a články, které stojí za kliknutí

To nejlepší, co se mi podařilo posbírat (nebo napsat, ehm) za poslední měsíc.

1. Google Developers: [Inside look at modern web browser](https://developers.google.com/web/updates/2018/09/inside-browser-part1)
2. Vzhůru dolů: [7 bl­bos­tí z ob­las­ti webo­vé rych­los­ti](https://www.vzhurudolu.cz/prirucka/rychlost-myty)
3. Codepen: [Demo atributu intrinsicsize](https://codepen.io/eeeps/pen/qLKwEZ)
4. Vzhůru dolů: [12 nej­za­jí­ma­věj­ších fron­ten­do­vých tech­no­lo­gií roku 2018](https://www.vzhurudolu.cz/blog/132-technologie-2018)
5. CSS in Real Life: [A Year of Utility Classes](https://css-irl.info/a-year-of-utility-classes/)
6. Podcast ze Vzhůru dolů: [S Honzou Bienem o WordPressu 5 a editoru Gutenberg](https://www.vzhurudolu.cz/podcast/134-podcast-gutenberg)
7. [Learn Vanilla JS](https://learnvanillajs.com/roadmap/)

A to je vše, milé čtenářky a milí čtenáři.

Děkuji za vaši pozornost a přeji vám fajn únor

Martin Michálek  
[vzhurudolu.cz/martin](http://vzhurudolu.cz/martin)