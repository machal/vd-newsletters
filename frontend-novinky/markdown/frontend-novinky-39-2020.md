# 2020 ve světě CSS: nebyl to zase tak špatný rok

Milé čtenářky, milí čtenáři,

letošek byl samá změna. Jen často měla podobu *komplikace*. Nevím jak vám, ale mě se toho letos pracovně změnilo opravdu hodně.

Víte, že skoro celý rok nebylo možné organizovat naše oblíbená prezenční a firemní školení, začali jsme proto dělat [webináře](https://www.vzhurudolu.cz/kurzy) a prodávat [videa](https://www.vzhurudolu.cz/video). Spolu s lektory jsme pracovali na online prezentování, navíc se někteří z nás učili stříhat, streamovat a prostě být víc online.

Konec roku nás ale díky tomu nachází v situaci, kdy už vcelku dobře víme, co a jak dělat v roce příštím. Máte se na co těšit a věřím, že naše onlinové produkty oceníte.

Ale zpět k odborným záležitostem. Pro takové CSS to byl dle mého skvělý rok.

## Covid, necovid – svět CSS se krásně posunul vpřed

Subjektivně viděno se adaptace nových technologií prohlížeči vyvíjí tak rychle, že se tou pomalejší částí stáváme my, vývojáři.

Podle [výsledků průzkumu StateOfCSS](https://2020.stateofcss.com/en-US/awards/) letos vývojáři nově používali hlavně tyto technologie:

- [CSS grid](https://www.vzhurudolu.cz/prirucka/css-grid) (o 18,6 % vyšší míra adaptace než loni)
- [`object-fit`](https://www.vzhurudolu.cz/prirucka/css-object-fit-position) (+ 17,8 %)
- [CSS proměnné](https://www.vzhurudolu.cz/prirucka/css-promenne) (+ 15,2 %)

Díky postupnému mizení _víte-kterého-prohlížeče_ je i v Česku možné říct: Pokud jste tyto vlastnosti ještě nezačali používat, už opravdu neváhejte.

![](https://mcusercontent.com/d6be2f1899eba6a7651157403/images/b0259a00-f8ff-4af3-b0b7-95fdaf754edb.png)

Zajímavé jsou i výsledky dotazu na nejčastěji nově používané technologie.

- [Tailwind CSS](https://tailwindcss.com/) (+ 17,8 %)
- [Utility třídy](https://www.vzhurudolu.cz/prirucka/css-utility) (atomické CSS) (+ 10,8 %)
- [CSS modules](https://github.com/css-modules/css-modules) (+ 10,1 %)

## Snadnější optimalizace rychlosti, které přinesl letošní rok

K výsledkům průzkumu bych osobně ještě přidal i další výborné novinky z letoška, které se týkají mého hlavního zaměření - optimalizace rychlosti webu:

- [Nativní lazyloading](https://www.vzhurudolu.cz/prirucka/lazy-loading-obrazku) pro `<img>` a `<iframe>`
- Podpora [obrázkového formátu WebP](https://www.vzhurudolu.cz/prirucka/webp) ve všech moderních prohlížečích (a slibný nový formát [AVIF](https://www.vzhurudolu.cz/prirucka/avif))
- Vlastnost [`content-visibility`](https://www.vzhurudolu.cz/prirucka/css-content-visibility), líné načtení prvků DOMu
- [Web Vitals](https://www.vzhurudolu.cz/prirucka/web-vitals) od Googlu jako jednoznačné a snadno naučitelné metriky posuzování rychlosti
- Boom [JAMstackových](https://jamstack.org/) webů (viz náš [podcast](https://www.vzhurudolu.cz/podcast/182-borek-bernard-jamstack))

❓ A teď otázka na vás – co byste z roku 2020 vyzdvihli vy?

## Webináře a videa

V lednu proběhnou dva webináře a další chystáme od února:

- 20/1: [Jak správně vkládat SVG na web](https://www.vzhurudolu.cz/kurzy/webinar-svg-optimalizace) (s Michalem Matuškou)
- 27/1: [Jak měřit a optimalizovat CLS](https://www.vzhurudolu.cz/kurzy/webinar-cls) (s Martinem Michálkem)

Nestihli jste letos webinář? Nyní si už můžete koupit [záznamy 12 proběhlých](https://www.vzhurudolu.cz/video) webinářů.

[![](https://mcusercontent.com/d6be2f1899eba6a7651157403/images/bc6cccbd-b57d-4747-ab68-907632559b2f.jpeg)](https://www.vzhurudolu.cz/video)

Objednávat lze také **[více videí se slevou 10 %](https://www.vzhurudolu.cz/kurzy/hromadna-objednavka)**.

## 7 prosincových tipů na frontendové články, videa a podcasty

1. Vzhůru dolů: [CSS Box Alignment](https://www.vzhurudolu.cz/prirucka/css-box-alignment) – příručka pro všechny vlastnosti.
2. [DevelTalks](https://develtalks.cz/) – staronový český podcast o CSS a spol.
3. Vzhůru dolů: [HTTP/3](https://www.vzhurudolu.cz/prirucka/http-3) je dobré sledovat.
4. [Colcade](https://github.com/desandro/colcade) - odlehčené javascriptové Masonry.
5. Vzhůru dolů: [Masonry v CSS: nativní podpora přichází](https://www.vzhurudolu.cz/prirucka/css-masonry)
6. [Jednoznakovky](https://jednoznakovky.cz/) – prý rozpracovaný, ale už nyní užitečný nástroj od Petra Staníčka.
7. Vánoční podcast: [S Robinem a Martinem o Robinovi a Martinovi](https://www.vzhurudolu.cz/podcast/184-podcast-martin-robin)

Děkuji vám za letošní přízeň. Ať se vám v roce 2021 daří a hlavně buďte zdrávi!

Martin Michálek