# První česká frontendová konference

Milé frontendistky, milí frontendisti,

toto vydání newsletteru ze Vzhůru dolů bude speciální. Chci vás totiž pozvat na akci, na jejíž organizaci se podílím.

## První česká frontendová konference

Ano, je to tak. V rámci štábu spolku Frontendisti.cz spoluorganizuji první českou frontendovou konferenci.

* Kdy? **V sobotu 29. května od 10:00 do 16:30.**
* Kde? **Online na plaftormě Hopin.**

Už je dokonce známo, jaké přednášky na vás čekají.

![Konference](https://mcusercontent.com/d6be2f1899eba6a7651157403/images/22bb0315-781a-e632-65eb-66a34dc59d25.png)

Záznam je v ceně a přednostně jej dostanou majitelé vstupenek. Ale pracujeme na tom, aby vás to s námi v sobotu na místě bavilo:

* Po každé přednášce se otevře **moderované diskuze s řečníkem**, které se můžete zúčastnit.
* Pro zájemce bude probíhat **networking a program na partnerských stáncích**.
* Chystáme pro vás **kulturní překvapení**.  

Zážitek se snažíme přiblížit běžné konferenci. Buďte u toho.

Máme skupinové balíčky vstupenek pro firmy a nabídku pro ty, kteří se chtějí stát podporovateli komunity Frontendisti.cz.

**→ Vstupenky a více informací: [frontendisti.cz/konference](https://frontendisti.cz/konference)**

## Co je nového na Vzhůru dolů?

1. Píšu o CSS vlastnostech, které budeme moci dříve nebo později začít používat – revolučních [Container Queries](https://www.vzhurudolu.cz/blog/194-container-queries-chrome-91) a velmi užitečném [image-set()](https://www.vzhurudolu.cz/prirucka/css-image-set), obdobě srcsetu pro obrázky v CSS.
2. Martin Kolář pro vás připravil užitečný text s názvem [Google Tag Manager: návod na přežití pro vývojáře](https://www.vzhurudolu.cz/prirucka/google-tag-manager).
3. E-book [Vzhůru do (responzivního) designu](https://www.vzhurudolu.cz/kniha-responzivni-design/) tento týden oslaví čtyři rok od vydání. Toto letí!
4. Docela dost mě zaujal [Hotwire](https://www.vzhurudolu.cz/blog/195-hotwire), (staro)nová technologie ze světa Ruby on Rails. Ujme se tvorba silně interaktivních aplikací z backendu i v jiných ekosystémech?
5. Nově si můžete koupit [záznam z webináře o lazy loadingu](https://www.vzhurudolu.cz/video/webinar-lazy-loading).
6. Na příští středu připravuji webináři, kde shrnu svoje zkušenosti [s atomickým CSS a předám svůj pohled na Tailwind](https://www.vzhurudolu.cz/kurzy/webinar-tailwind-atomicke-css).

[![Webinář o Tailwindu](https://mcusercontent.com/d6be2f1899eba6a7651157403/images/8da0ad04-c49a-7090-1f8f-07783ce924d0.png)](https://www.vzhurudolu.cz/kurzy/webinar-tailwind-atomicke-css)

## Tipy odjinud

1. Frontendisti mají nově také svůj [diskuzní Discord](https://frontendisti.cz/discord).
2. [Image Optimization](https://www.smashingmagazine.com/2021/04/image-optimization-pre-release/). Pětisetstránková knížka o obrázcích od Addyho Osmaniho.
3. [Je CSS programovací jazyk?](https://css-tricks.com/is-css-a-programming-language/) Nejdůležitější otázka v historii IT snad již zodpovězena na CSS Tricks.
4. Manuel Matuzovic: [My current HTML boilerplate](https://www.matuzo.at/blog/html-boilerplate/). Čerpejte inspiraci.
5. [CSS Hell](https://csshell.dev/). Tohle prosím v kódu nedělejte.

Přeji vám krásný květen. Snad už se brzy vyhrabeme z nor a uvidíme se, třeba na první české frontendové konferenci. :-)

Martin Michálek