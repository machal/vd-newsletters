# React, React, všude samý React!

Vítejte u dalšího vydání frontend novinek, přátelé. Čekali jste dlouho, viďte? Další čísla chceme produkovat častěji, i proto má tohle vydání poprvé dva autory – nově jej pro vás připravujeme v tandemu s [Martinem Pešoutem](http://www.martinpesout.cz/).

## React pro vývojáře uživatelského rozhraní

Pro listopadový sraz Frontendistů jsme vybrali výbušné téma – React. Tato knihovna pro vytváření webových komponent zažívá v poslední době nebývalý rozmach. Pokud například pracujete na webových aplikacích, může být právě React pro vás tou správnou volbou. Frontendisti se na tuhle kometu pokusí podívat trochu jiným dalekohledem, než to se obvykle dělává. Takže pokud ještě nemáte nic v plánu, šup s 19. listopadem do kalendáře a hlavně doražte: [srazy.info/frontendisti/5908](http://srazy.info/frontendisti/5908)

## Videa z Webexpo jsou venku

Neměli jste šanci být na letošní konferenci Webexpo 2015 v Praze nebo vám některá z přednášek unikla? Podzimní sychravé večery si můžete zpříjemnit záznamy přednášek, které jsou k dispozici spolu se slajdy na [webexpo.cz/videa/2015/](http://webexpo.cz/videa/2015/)

## Je navigace s ikonou hamburgeru opravdu dobrý nápad? Počkejte, opravdu?

V letošním roce zrušilo několik velkých služeb svou mobilní navigaci schovanou za hamburgerovou ikonku. Příkladem může být třeba služba YouTube. Důvodem je, že uživatelé nevidí důležité odkazy přímo a musí mobilní navigaci nejprve otevřít a celou prozkoumat. Tento článek rozebírá možné důvody a přidává i několik názorných ukázek: [deep.design/the-hamburger-menu/](http://deep.design/the-hamburger-menu/)

## Vše o cookie liště

Tvůrci webů v České republice si od října musí dávat pozor a v některých případech si musí od svých návštěvníků vyžádat souhlas s ukládáním cookies. Pozor, netýká se to běžně instalovaných Google Analytics. A není to kvůli EU, ale kvůli Google. Chcete další informace? Nejprve si [přečtěte Martinův článek](http://www.vzhurudolu.cz/blog/36-eu-cookies) a pak názory [Davida Grudla](https://phpfashion.com/jak-na-souhlas-s-cookie-v-eu) a [Michala Vojáka](http://www.lupa.cz/clanky/na-posledni-chvili-jak-na-web-dostat-souhlas-s-pouzivanim-cookies/).

## Rychlé tipy a triky

- **[React pro lidi co umí jQuery](http://reactfordesigners.com/labs/reactjs-introduction-for-people-who-know-just-enough-jquery-to-get-by/)** - vynikající tutoriál pro frontend designéry. Pro programátory to bude nuda.
- **[DevTools Tips](https://umaar.com/dev-tips/)** - Umar Hansa vystoupil i na letošním Webexpo. Je znám tím, že píše newsletter a video návody týkající se převážně používání Chrome DevTools. Odebíráním jeho newsletteru rozhodně neprohloupíte.
- **[Using Webfonts in 2015](https://helloanselm.com/2015/using-webfonts-in-2015/)** - článek vám ukáže cestu, jak správně pracovat s fonty v dnešní době tak, aby nedocházelo k blokování renderování stránky. 
- **[Nový web Monotype](sami http://www.monotype.com/ )** – společnost Monotype je známá ve světě tvorbou fontů. Výrazně redesignovala svůj web a musíme říct, že jejich práce je zvládnutá na výbornou. Posuďte sami.
- **[FontReach](http://www.fontreach.com/)** – nová služba, která prohledává milión největších webů a poskytuje statistiku, které fonty jsou nejvíce používány.
- **[Video: Performance Beyond the Page Load](https://www.youtube.com/watch?v=WAj1yjL7btA)** - Je výkon vašeho webu i po načtení neuspokojivý? Pokud nevíte jak využít Chrome DevTools ke zjištění základních problémů, doporučujeme shlédnout tuhle přednášku.

## Co důležitého se dělo na VzhůruDolů.cz zatímco  newsletter nepřicházel a nepřicházel?

- **[Můj pohled na Accelerated Mobile Pages](http://www.vzhurudolu.cz/blog/40-amp)**, moc zajímavou iniciativu Google pro zrychlení zobrazování obsahových webů. 
- **[Design webů v prohlížeči](http://www.vzhurudolu.cz/blog/38-design-v-prohlizeci)** – přepis přednášky o mém postupu navrhování webů. Možné vidět i [jako video](webexpo.cz/praha2015/prednaska/designovani-webu-v-prohlizeci/).
- **[Co je to „Mobile First“?](http://www.vzhurudolu.cz/prirucka/mobile-first)** – Ale doopravdy. A do hloubky.
- **[Critical CSS](http://www.vzhurudolu.cz/blog/35-critical-css)** – způsob jak velmi urychlit zobrazení stránky na pomalých připojeních. Také [jako video](http://www.vzhurudolu.cz/prednaska/frontendisticz-critical-css-144).
- **[…a vyšel ebook!](http://www.vzhurudolu.cz/ebook)**

A to je vše, přátelé. Přejeme hezký listopad!

Martin Michálek ([@machal](http://www.twitter.com/machal)) & Martin Pešout ([@machal](http://www.twitter.com/martinpesout))

PS: Články VzhůruDolů.cz můžete odebírat také přes [RSS](http://www.vzhurudolu.cz/rss), na  [Facebooku](https://www.facebook.com/VzhuruDolu), [Google](https://plus.google.com/b/109221560773963108322/+VzhurudoluCz/posts)+ nebo [Twitteru](http://www.twitter.com/vzhurudolu).